---
layout: post
title: Umami - ukryta perełka - *Pyskowice*
featured-img: Umami
tags: Pyskowice Polska Restauracja Śląsk Umami
---


Z dala od miejskiego gwaru, ukryta w czeluściach Pyskowic, istnieje sobie Umami.
Z ładnie zagospodarowanym ogródkiem i tarasem. Piękną i spokojną przestrzenią oraz całkiem przyzwoitym parkingiem.
To harmonijne miejsce, gdzie z przyjemnością Degustująca Istota przebywa oraz zajada.
Umami potrafi Istotę zachwycić swoimi pomysłowymi potrawami i piękną prezentacją.

<center><div style="width:60%"> <img src="{{site.url}}/assets/img/posts/salatka_z_kaczki.jpg" alt="Sałatka z kaczką" height="100px" width="40px" />

    <font size="2">Sałatka z kawałkami kaczki, zawiniętymi w chrupiące ciasto była fenomenalna.
        Kaczka soczysta i delikatna, świeże warzywa i panierowane tofu (specjalnie dla Istoty zamieniono ser na tofu <3 ).
        Wszystko się pięknie komponowało.
    </font></div></center>
<br />&ensp;&ensp;&ensp;&ensp;
Istota zawitała do Umami również na Święto Polskiej Gęsiny, gdzie najbardziej zachwycił ją żurek na serwatce z konfitowanymi gęsimi żołądkami,
oraz pyszne Bao z szarpaną gęsiną, kapustą kiszoną i prażoną cebulką.
Główne danie, czyli filet z gęsi z gratin selera i puree z dyni, już nie był tak wspaniały. Istota woli bardziej mięciutkie mięso, ale wie, że
wiele osób ma inne zdanie i mięso w Umami bardzo im odpowiada.

<center><div style="width:50%"> <img src="{{site.url}}/assets/img/posts/ziemniak_na_boczku.jpg" alt="Ziemniak wędzony na sianie" height="100px" width="40px" />

    <font size="2"> Ziemniak wędzony na sianie, podany z boczkiem. Bardzo dobry.
    </font></div></center>
<br />&ensp;&ensp;&ensp;&ensp;
Umami serwuje też ciekawe napoje. W sezonie letnim można tu spróbować oryginalnych lemoniad.
Istocie bardzo zasmakowała lemoniada kawowo wiśniowa. W zimie pyszne rozgrzewające herbatki.
Mimo, iż czasem trudno tutaj dotrzeć, to warto. Obsługa miła i profesjonalna.
Restauracja Umami jest często objęta całkowitą rezerwacją, z uwagi na odbywające się tam imprezy.
Lepiej, za nim się tam udasz, sprawdź ich Facebooka.


1. Smak potraw: **45/50** - minus za zbyt twarde mięsa, Istota woli mięciutkie
2. Prezentacja potraw: **30/30** - nowoczesny design, dbałość o szczegóły
3. Atmosfera: **30/30** - miło, przytulnie
4. Wystrój/czystość : **30/30** - wystrój elegancki i ciepły
5. Obsługa: **25/30** - profesjonalna
6. Stosunek jakości do ceny: **45/50** - w porządku
7. Podejście do komplikacji żywieniowych: **15/30** - wegetarianie nie mają tu specjalnie dużo do wyboru, weganie już praktycznie nic. Ale w przypadku alergii można modyfikować dania i dla Istoty wiele razy tak robiono.


## W sumie Umami otrzymuje punktów: **220/250**
Link do strony [Umami]

Adres:

ul. Sikorskiego 46, 44-120 Pyskowice

_Obrazek tytułowy: Gęś oraz Gratin z selera_

[Umami]: http://www.restauracjaumami.pl/



