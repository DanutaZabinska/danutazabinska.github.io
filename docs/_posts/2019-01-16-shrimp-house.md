---
layout: post
title: Shrimp House - królestwo krewetek-*Katowice*
featured-img: ShrimpHouse
tags: Polska Bar Śląsk Owoce_morza
restaurant: Shrimp_house
location: Katowice
---


Dla pożeraczy krewetek, którą stety, niestety (niestety dla odkładających się kilogramów) jest Degustująca Istota, to cudowne miejsce.
Krewetki w każdym daniu, w różnych formach: gotowane, smażone i w tempurze. Krewetkowe niebo. Pewnie biedne krewetki mają o tym nieco inne zdanie.


<center><div style="width:55%"> <img src="{{site.url}}/assets/img/posts/tempura.jpg" alt="Krewetki w tempurze" height="100px" width="40px" />
    <font size="2">Krewetki w tempurze. Degustująca Istota zamawia je przy każdej wizycie. Są świetne. Chrupiące na zewnątrz i delikatne, słodkawe w środku. Podawane z frytkami lub bagietką, sosami i sałatką (ale nie była ona zbyt dobra).
    </font></div></center>
<br />&ensp;&ensp;&ensp;
Krewetki przyrządzone są tu w sposób doskonały. Nie są gumowate i twarde, jak się czasem spotyka, tylko delikatne i soczyste. Jeśli ktoś nie wie, czy smakują mu krewetki, to Degustująca Istota poleca się tam wybrać. Bo jak te nie zasmakują, to może faktycznie lepiej sobie dać spokój.


Curry Shrimp, to dla Degustującej Istoty najlepsze danie w Shrimp House, jakie zdarzyło jej się tam jeść. Lekko rozgrzewający, gęsty krewetkowy “gulasz”, łączy w sobie pożywne bataty, ananasa i mleko kokosowe. Podawany ze świeżą kolendrą, tworzy harmonijne połączenie, które zajada ona z uczuciem błogości na twarzy.

<center><div style="width:65%"> <img src="{{site.url}}/assets/img/posts/Fajitas.jpg" alt="Krewetkowe Fajits" height="100px" width="40px" />

    <font size="2">Fajitas Degustująca Istota drugi raz nie zamówi.
        Kiełbasa chorizo i krewetki jakoś dla niej nie idą w parze, a wciśnięcie tak mokrego farszu do podanych placków, to ogromny wyczyn. Jeszcze większym wyczynem, jest zjedzenie tego bez upaprania wszystkiego w koło.
    </font></div></center>
<br />&ensp;&ensp;&ensp;
Miejsce przyjemne i mocno oblegane w godzinach obiadowych. Bywa tam też nieco duszno zimą. Jest to lokal w fastfoodowym stylu i obowiązuje tam samoobsługa.

### Podsumowanie :

1. Smak potraw: **40/50** - Minus za Fajitas i za sałatkę
2. Prezentacja potraw: **25/30** - ładne kompozycje, barowo
3. Atmosfera: **30/30** - miło, przytulnie
4. Wystrój/czystość : **20/30** - schludnie i czysto, minusem jest niezbyt dobra wentylacja
5. Obsługa: **20/30** - zaganiana, ale uprzejma mimo zmęczenia
6. Stosunek jakości do ceny: **50/50** - odpowiednia cena jak za taką ilość i jakość krewetek
7. Podejście do komplikacji żywieniowych: **15/30** - Raczej nie ma tu możliwości modyfikowania potraw. Jedynie można wymienić sos podawany osobno.
   Weganie i Wegetarianie nie mają tu czego szukać, ale raczej sama nazwa na to wskazuje.

## W sumie Shrimp House otrzymuje punktów: **200/250**
Link do [Shrimp House]

Adres:
ul. Młyńska 11, Katowice

_Obrazek tytułowy: Curry Shrimp_

[Shrimp House]: https://shrimp-house.pl/