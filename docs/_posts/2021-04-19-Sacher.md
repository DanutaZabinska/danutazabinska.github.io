---
layout: post
title: Hotel Sacher
featured-img: Sacher_main
tags: Restauracja Wesoły_bakłażan Fine_dining Gault_Millau Michelin_guide Michelin_plate Menu_degustacyjne
restaurants: Sacher_Restaurant_Rote_Bar Sacher_Cafe
location: Wiedeń Austria
translated: true
---

Korzystając z wakacji wybraliśmy się pociągiem do Wiednia na kilka dni. Mimo napiętego grafiku nie mogliśmy sobie odmówić wizyty w słynnym Hotelu Sacher i jego docenionej przez @michelinguide restauracji Restaurant Rote Bar.

Wnętrze Restaurant Rote Bar robi wrażenie, swoją elegancją i przepychem. 
<center><div style="width:50%">
<img src="{{site.img_url}}/assets/img/posts/Sacher_1.jpg" alt="Wygodne, czerwone kanapy ustawione rzędem przy ścianie z czerwonymi poduszkami obszytymi złotą tasiemką. Ściany i sufit są również czerwone ze złotymi elementami. Na ścianie po lewej stronie wisi duży obraz malowany farbami olejnymi na którym widnieje biały pies z ciemnymi łatkami. Z przodu widać zastawione elegancko stoły z białymi obrusami. W tyle widać drewniany, zdobiony bar." height="200px" width="40px" />
</div></center>
<br />&ensp;&ensp;

Mogliśmy swobodnie zrobić kilka zdjęć, ponieważ udało nam się być tylko we dwoje na całej sali. 
<center><div style="width:50%">
<img src="{{site.img_url}}/assets/img/posts/Sacher_2.jpg" alt="Widok na środek sali restauracji. Z sufitu zwisa kryształowy, pozłacany żyrandol. Wykładzina na podłodze jest również czerwona." height="200px" width="40px" />
</div></center>
<br />&ensp;&ensp;

<center><div style="width:50%">
<img src="{{site.img_url}}/assets/img/posts/Sacher_napkin.jpg" alt="Pięknie złożona biała serwetka położona na talerzu z logiem Hotelu Sacher. Obok położone są srebrne sztućce." height="200px" width="40px" />
</div></center>
<br />&ensp;&ensp;

Mieliśmy w planach po lunchu u Sachera iść do trzygwiazdkowej restauracji Amador (o której można przeczytać [tutaj]) dlatego musieliśmy zachować umiar, co było niezwykle trudne, ponieważ menu wyglądało świetnie. 

Szefem Kuchni w restauracji Restaurant Rote Bar jest Dominik Stolzer (@dominikstolzer).

### Degustacja:

#### *Pieczywo*

Na początek zostaliśmy poczęstowani chlebem na zakwasie z dwoma rodzajami masła. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Sacher_bread.jpg" alt="Na stole przykrytym białym obrusem, na białym talerzu leży okrągły bochenek chleba przekrojony na cztery części. Obok są dwie małe, białe miseczki z masłami."
height="200px" width="40px" />
</div></center>
<br />

#### *[Amuse-bouche]*

Chłodne, idealne na upalny sierpniowy dzień [gazpacho] z melonem. _3&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Sacher_gazpacho.jpg" alt="Na owalnym białym talerzu, na małej, białej papierowej serwetce leży niewielka szklanka wypełniona czerwonym gazpacho. Na górze ozdobiona malutkimi grzankami i rzeżuchą."
height="200px" width="40px" />
</div></center>
<br />

#### *Oryginalna tarta Sachera z gęsich wątróbek*

Tarta z gęsich wątróbek podana z brioszką z orzechami laskowymi. Świetna kremowa wątróbka, której tłustość przełamywała galaretka z moreli i dżem z czarnego bzu. Smakowała nam tak bardzo, że przyznajemny jej order Wesołego Bakłażana. _5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/Sacher_foie_gras.jpg" alt="Na białym, owalnym talerzu leży po prawej trójkątny kawałek tarty z warstwami musu z wątróbki z warstwą pomarańczowej galaretki pośrodku i na wierzchu. Na środku, na wyciętym kwadracie z pomarańczowej galaretki, leży czarny dżem z owocami bzu ozdobiony chrupkiem. Za dżemem położona jest pozłacana kulka. Po prawej leży mała brioszka z kawałkami orzechów na wierzchu."
height="200px" width="40px" />
</div></center>
<br />

#### *Tatar z lodami winogronowo-musztardowymi*

Świetny tatar, dobrze doprawiony. Pierwszy raz próbowaliśmy połączenia tatara z winogronami i było ono niezwykle udane. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Sacher_tartare.jpg" alt="Na białym talerzu po lewej jest tatar, ułożony krążek, posmarowany od góry majonezem, udekorowany zielonymi i fioletowymi liśćmi. Po prawej stronie w kulistym zagłębieniu talerza ułożona jest porcja musztardy z gorczycą oraz lody winogronowe." height="200px" width="40px" />
</div></center>
<br />&ensp;&ensp;

#### *Wiener Schnitzel*

Wiener Schnitzel - wiedeńskie eskalopki z cielęciny z ziemniakami pietruszkowymi i mieszanką sałatek. Za ten genialny Schnitzel i smaczne ziemniaczki zdecydowanie należy się order. Zestaw sałatek pewnie byłby lepszy, gdyby każda z nich podana była osobno, bo tak niestety ich smaki się mieszały ze sobą.
Natomiast zachwyciła nas cytryna, która była pomysłowo i ślicznie zapakowana w siateczkę zabezpieczającą przed spadaniem pestek. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Sacher_Schitzel.jpg" alt="Na dużym płaskim talerzu leżą dwa sznycle, jeden na drugim. Po prawej stronie obok sznycli ułożone są połówki ziemniaków, polanych tłuszczem i posypanych pietruszką. Po lewej stronie leży połówka cytryny zapakowana w żółtą siateczkę, zawiązaną bordową wstążką."
height="200px" width="40px" />
</div></center>
<br />&ensp;&ensp;

Tutaj sznycle z zestawami surówek. Jak można zauważyć były to w zasadzie dwa ogromne sznycle, ułożone jeden na drugim. Tego się zupełnie nie spodziewaliśmy, ale daliśmy radę. Były zbyt pyszne, żeby je zostawić.
<center><div style="width:65%">
<img src="{{site.img_url}}/assets/img/posts/Sacher_Schitzel2.jpg" alt="Na stole z białym obrusem są dwa duże, płaskie talerze ze sznyclami i dwa głębokie talerze z sałatkami."
height="200px" width="40px" />
</div></center>
<br />&ensp;&ensp;

#### *Torcik Sachera*

Po niesłychanie obfitym daniu głównym przyszedł czas na deser. [Oryginalny Sacher-Torte] z bitą śmietaną. Na szczęście zamówiliśmy tylko jedną porcję klasycznego czekoladowego torcika, bo choć był doskonały to nie dalibyśmy rady zjeść więcej. Oczywiście przyznajemy mu naszą odznakę i _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Sacher_Torte2.jpg" alt="Kawałek czekoladowego torcika z porcją bitej śmietany na białym, małym talerzyku. Obok leżą srebrne sztućce. Widok z góry na torcik."
height="200px" width="40px" />
</div></center>
<br />&ensp;&ensp;

Sacher-Torte smakuje najlepiej na miejscu, ale można go sobie także kupić na wynos albo nawet zamówić prosto z Wiednia, co mam ochotę niedługo przetestować.
<center><div style="width:50%">
<img src="{{site.img_url}}/assets/img/posts/Sacher_Torte.jpg" alt="Kawałek czekoladowego torcika z porcją bitej śmietany na białym, małym talerzyku. Obok leżą srebrne sztućce. W tle widok na salę restauracji."
height="200px" width="40px" />
</div></center>
<br />&ensp;&ensp;

#### *Praliniki*

Na sam koniec dostaliśmy jeszcze [petit four]. Ze smutkiem stwierdziliśmy jednak, że ich już nie zmieścimy. Pan kelner był na to przygotowany i szybko zapakował nam je na wynos. Było to bardzo miłe. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Sacher_pralines.jpg" alt="Na srebrnej paterze leżą pralinki oblane ciemną, mleczną i białą czekoladą."
height="200px" width="40px" />
</div></center>
<br />&ensp;&ensp;


### Podsumowanie:

Sacher Restaurant Rote Bar to miejsce w którym możemy się przenieść w czasie do eleganckich wnętrz i klasycznego serwisu ze srebrnymi sztućcami i białymi obrusami. Jednak potrawy oprócz wiedeńskich klasyków jak Wiener Schnitzel i Sacher Torte, podawane są w sposób nowoczesny i nie odbiegają od współczesnych trendów fine dining. 

Obsługa była niezwykle uprzejma i wytworna.
Za atmosferę, nienaganną obsługę i pyszne jedzenie chętnie przyznaję Restaurant Rote Bar order Wesołego Bakłażana. 

<center><div style="width:30%">
<img src="{{site.img_url}}/assets/img/odznaka_new.gif" alt="Odznaka Wesołego Bakłażana" height="100" width="auto" />
</div></center>

Lunch kosztował nas razem około 120 euro. Serwis nie był doliczony do rachunku. 

Kilka miesięcy przed lunchem w Restaurant Rote Bar odwiedziliśmy Sacher Café w porze śniadaniowej. Było to jeszcze przed wybuchem pandemii i sale były pełne ludzi. Przed wejściem mimo chłodu stała długa kolejka oczekujących. 
Zrobiliśmy wcześniej rezerwację co okazało się genialnym pomysłem. 

Sacher Hotel w styczniowy poranek. 
<center><div style="width:65%">
<img src="{{site.img_url}}/assets/img/posts/Sacher_front.jpg" alt=""
height="200px" width="40px" />
</div></center>
<br />&ensp;&ensp;&ensp;

Piękne, świąteczne kule ozdabiały wejście do hotelu. 
<center><div style="width:50%">
<img src="{{site.img_url}}/assets/img/posts/Sacher_snow_ball1.jpg" alt=""
height="200px" width="40px" />
</div></center>
<br />&ensp;&ensp;&ensp;

<center><div style="width:65%">
<img src="{{site.img_url}}/assets/img/posts/Sacher_snow_ball2.jpg" alt=""
height="200px" width="40px" />
</div></center>
<br />&ensp;&ensp;&ensp;

Zdecydowałam się na "SACHER FRÜHSTÜCKSBROT", czyli przypieczony chleb z jajkiem w koszulce, zielonymi szparagami, szynką i sosem holenderskim. _2&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Sacher_breakfast2.jpg" alt=""
height="200px" width="40px" />
</div></center>
<br />&ensp;&ensp;&ensp;

Natomiast druga Degustująca Istota zamówiła zestaw "ANNA SACHER FRÜHSTÜCK", czyli bułkę z szynką, jajecznicę z pestkami dyni, bajaderkę i kawę. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Sacher_breakfast1.jpg" alt=""
height="200px" width="40px" />
</div></center>
<br />&ensp;&ensp;&ensp;

Na deser skusiłam się na strudel jabłkowy. _3&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Sacher_strudel.jpg" alt=""
height="200px" width="40px" />
</div></center>
<br />&ensp;&ensp;&ensp;

I oczywiście nie zapomnieliśmy o Sacher Torte. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Sacher_Torte3.jpg" alt=""
height="200px" width="40px" />
</div></center>
<br />&ensp;&ensp;&ensp;

Śniadanie kosztowało nas razem około 70 euro plus napiwek, który nie był doliczony do rachunku. Trzeba przyznać, że najedliśmy się i było to całkiem smaczne. 

Po wielu odwiedzonych restauracjach klasy fine dining miło było wstąpić do Sachera i poczuć klimat luksusowego Wiednia czasów cesarskich. Może uda się nam odwiedzić następnym razem Restaurant Grüne Bar w którym również Szefem Kuchni jest Dominik Stolzer. 


Link do [Restaurant Rote Bar]
Link do [Sacher Café] 

Adres:  Philharmoniker Str. 4, 1010 Wien, Austria

_Obrazek tytułowy: Tarta z gęsiej wątróbki_

[Restaurant Rote Bar]: https://www.sacher.com/en/restaurants/restaurant-rote-bar/
[Sacher Café]: https://www.sacher.com/en/restaurants/cafe-sacher-wien/
[bakłażany]: /about#baklazan
[bakłażanów]: /about#baklazan
[Amuse-bouche]: /dictionary#amuse_bouche
[fine Dining]: /dictionary#fine_dining
[gazpacho]: /dictionary#gazpacho
[tutaj]: /Amador
[Oryginalny Sacher-Torte]: /dictionary#sacher_torte
[petit four]: /dictionary#petit_four


