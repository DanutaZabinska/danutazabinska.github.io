---
layout: post
title: Copernicus
featured-img: Cop_main
tags: Restauracja Fine_dining Gault_Millau Menu_degustacyjne Michelin_guide Michelin_plate Luksusowa_restauracja
restaurant: Copernicus
location: Kraków Polska
points: 243
translated: true
---

W sierpniowy letni dzień wybraliśmy się na romantyczną kolację do Krakowa. No dobra, romantyczny obiad w zasadzie. 
Było tak pięknie. Słońce, ciepło i otwarte restauracje.

Poniżej zdjęcie katedry wawelskiej.
<center><div style="width:65%">
<img src="{{site.img_url}}/assets/img/posts/Cop_Krakow.jpg" alt="Zdjęcie katedry na wawelu."
height="200px" width="40px" />
</div></center>
<br />&ensp;&ensp;

Na menu degustacyjne poszliśmy do restauracji Copernicus ( @copernicusrestauracjakrakow), gdzie Szefem kuchni jest Marcin Filipkiewicz (@mfilipkiewicz). Restauracja ta posiada rekomendację  Michelin Guide (@michelinguide), konkretnie Plate oraz rekomendację Gault & Millau (@gaultmillaupolska).

Zdecydowaliśmy się na 9 daniowe degustacyjne menu Szefa Kuchni. Było jeszcze do wyboru 5 i 7 daniowe.


### Degustacja:

#### *Consommé  botwinkowe/ lody jogurtowo-cytrynowe/łosoś*

Kolacja rozpoczęła się tradycyjnie od amuse-bouche. _3&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Cop_lemon_icecream.jpg" alt="Na błękitnym talerzu leży porcja białych lodów otoczonych consomme buraczanym i ozdobione kawałkami łososia."
height="200px" width="40px" />
</div></center>
<br />&ensp;&ensp;



#### *Pieczywo*

Następnie przyniesiono nam pieczywo. Były to małe obwarzanki, focaccia, chleb i maca. Do tego dostaliśmy różne smarowidła: smalec z białej fasoli z nasionami, konfitura z suszonych pomidorów i suszonych śliwek oraz masło z oliwą pietruszkową.  _4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Cop_bread.jpg" alt=" Na stole na trzech małych drewienkach leżą dwie białe miseczki. Jedna z czerwoną pastą z pomidorów, druga z masłem. Na trzecim drewienku leży krążek ze smalcu z fasoli, obtoczony w maku i ziarnach. Na dalszym planie na białym talerzu i serwetce leżą różne pieczywa."
height="200px" width="40px" />
</div></center>
<br />&ensp;&ensp;

#### *Sałatka z zielonych i czerwonych pomidorów z razowym chrustem*

Bavarese z pomidorów podane z kawałkami pomidorów i sałatą. Jako chrupiący dodatek pojawił się tu razowy chrust. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Cop_bavarese.jpg" alt="Pośrodku białego talerzyka ułożona jest biała kulka Bavarese, otoczona kawałkami małych pomidorów i sałaty. Na pomidorach leżą cienkie, chrupiące plasterki chleba. Całość skropiona jest pomarańczowym sosem."
height="200px" width="40px" />
</div></center>
<br />&ensp;&ensp;

#### *Pieczony kalafior z cytrynowym hummusem*

Doskonały, lekko orzechowy smak pieczonego kalafiora pięknie komponował się z cytrynowym hummusem.
 Orzeszki pinii jeszcze tą orzechowość podkreślały. Chętnie przyznaję tej przystawce Order Wesołego Bakłażana. _5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/Cop_hummus.jpg" alt="Na płaskim, białym talerzu leżą brązowe różyczki kalafiora.
Pośrodku posmarowany jest hummus. Całość posypana orzeszkami pinii i udekorowana natką pietruszki." height="200px" width="40px" />
</div></center>
<br />&ensp;&ensp;

#### *Łosoś jurajski z łąckim jabłkiem i chrzanem wasabi*

Delikatny łosoś w towarzystwie creme fraiche, wasabi, selera naciowego i kawioru z kompresowanego jajka. Smakowite połączenie, które zdecydowanie zasługuje na Order Wesołego Bakłażana. _5&nbsp;[bakłażanów]._
<center><div style="width:65%">
<img src="{{site.img_url}}/assets/img/posts/Cop_salmon.jpg" alt="Na szarym talerzu położony jest prostokątny kawałek łososia. Na łososiu położone są zielone listki i cienkie paski selera naciowego oraz białe i przezroczyste kulki. Obok łososia znajdują się porcje zielonego kremu wasabi."
height="200px" width="40px" />
</div></center>
<br />&ensp;&ensp;

#### *Foie gras z chutney truskawkowym*

Na talerzu znalazło się zarówno pate z foie gras jak i smażone foie gras. Dla przełamania ciężkości dodano plasterki truskawek i truskawkowy chutney. Bardzo ciekawa kombinacja. Szkoda tylko, że foie gras było tak malutko. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Cop_foie_gras.jpg" alt="Na płaskim, ciemnoszarym talerzu leży kawałek przysmażonej wątróbki, porcja pate, plasterki truskawek, dwie porcje chutney truskawkowego i kropki różowego żelu."
height="200px" width="40px" />
</div></center>
<br />&ensp;&ensp;

#### *Consommé z młodej cebuli ze śliwką Sechlońską i pierożkami*

Smaczny, esencjonalny bulion z jednym dużym pierożkiem nadzianym również intensywnym śliwkowym nadzieniem. _4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Cop_dumpling.jpg" alt="Ciemny bulion w białym głębokim talerzu. W bulionie zanurzony jest
nieco duży pieróg z ciemnym nadzieniem. Obok leżą kawałki cebulek."
height="200px" width="40px" />
</div></center>
<br />&ensp;&ensp;

#### *Pstrąg ojcowski z zielonymi warzywami i miodem pitnym*

Pyszny pstrąg z chrupiącą skórką z musem szpinakowo miodowym oraz grillowaną cebulką dymką. Świetne danie, któremu również przyznaję Order Wesołego Bakłażana. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Cop_trout.jpg" alt="Na białym, płaskim talerzu leży kwadratowy kawałek ryby z przypieczoną brązową skórką. Obok leżą szkliste listki szpinaku i grillowana cebulka dymka w całości."
height="200px" width="40px" />
</div></center>
<br />&ensp;&ensp;

#### *Intermezzo*

Przyjemne intermezzo z mirabelki z syropem miętowym, chili oraz z sorbetem cytrynowym. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Cop_Intermezzo.jpg" alt="W białej miseczce umieszczony jest pomarańczowy sos a na nim położona jest porcja sorbetu cytrynowego."
height="200px" width="40px" />
</div></center>
<br />&ensp;&ensp;

#### *Jagnię w miętowym sosie z konfiturą z musztardy i piklowaną oberżyną*

Na danie główne podano jagnięcinę. Mięso było miękkie, rozpadające się a dodatki świetnie skomponowane. _4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Cop_lamb.jpg" alt=" Na białym głębokim talerzu ułożony jest plasterek mięsa w sosie. Na mięsie ułożony jest fioletowy, podłużny kawałek bakłażana oraz porcje ziarnistej musztardy. Obok mięsa widać również pomarańczowe puree."
height="200px" width="40px" />
</div></center>
<br />&ensp;&ensp;

#### *Predeser*

Lody chlebowe z chrupkiem z chleba. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Cop_bread_ice_cream.jpg" alt=" W głębokiej białej miseczce z brązowym brzegiem, leży porcja jasnobrązowych lodów z chrupkiem pośrodku i białą kruszonką."
height="200px" width="40px" />
</div></center>
<br />&ensp;&ensp;

#### *Sernik waniliowy z czekoladowymi lodami i czarną porzeczką*

Pierwszy deser. Był to sernik, podany z lodami czekoladowymi, granitą porzeczkową i sosem porzeczkowy. _3&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Cop_cheesecake.jpg" alt=" Na białym talerzu leżą dwa kawałki serniczka w formie łezki i półkuli z widocznymi ziarenkami wanilii, obok porcja lodów czekoladowych, porcja czerwonej granity porzeczkowej i gałązka żółtych porzeczek. Ozdobione czerwonym sosem."
height="200px" width="40px" />
</div></center>
<br />&ensp;&ensp;

#### *Śmietankowe parfait z malinami i consommé z kwiatów czarnego bzu*

Rewelacyjny, lekki deser. Słodki, ale bez przesady. Z delikatną bezą i nutami owocowymi.
Rzadko, ale jednak zdarza się, że deser dostaje ode mnie Order Wesołego Bakłażana i tak jest właśnie w tym przypadku. _5&nbsp;[bakłażanów]._
<center><div style="width:65%">
<img src="{{site.img_url}}/assets/img/posts/Cop_parfait.jpg" alt="Na białym talerzu, białe kawałki parfait i pokruszonej bezy.
 Są tam jeszcze kawałki malin, pomarańczowe płatki kwiatów oraz zielone listki. Kelner nalewa z ceramicznego,
  białego dzbanka przezroczyste consommé."
height="200px" width="40px" />
</div></center>
<br />&ensp;&ensp;

#### *Słodkości na pożegnanie*

Czyli tzw. Petit Four na które składały się różne pralinki i ciastka, w tym cantucci. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Cop_sweets.jpg" alt="Na czarnym, prostokątnym kamieniu ułożone są czekoladowe pralinki i ciasteczka."
height="200px" width="40px" />
</div></center>
<br />&ensp;&ensp;

### Podsumowanie:

Przed wyjściem mieliśmy jeszcze okazję zwiedzić taras na dachu budynku restauracji. Widok był przepiękny. Mogliśmy podziwiać oświetlony Wawel i zobaczyć jak sala restauracyjna wygląda z góry.
 
Widok na salę restauracyjną z tarasu.
<center><div style="width:65%">
<img src="{{site.img_url}}/assets/img/posts/Cop_from_top.jpg" alt="Widok przez przeszklony dach na salę restauracji."
height="200px" width="40px" />
</div></center>
<br />&ensp;&ensp;

Widok na Wawel z tarasu restauracji.
<center><div style="width:65%">
<img src="{{site.img_url}}/assets/img/posts/Cop_view.jpg" alt="Jest już ciemno i widać pięknie oświetlony Wawel."
height="200px" width="40px" />
</div></center>
<br />&ensp;&ensp;

Kolacja 9 daniowa na którą złożyły się też liczne drobiazgi od Szefa Kuchni kosztowała nas 350 zł za osobę. Napiwek nie był doliczony do rachunku, więc oczywiście zostawiliśmy odpowiednią sumę w etui na stoliku. 

Kolacja była wspaniała. Idealnie się wpasowała w nasz gust. Jedyne co moglibyśmy jeszcze chcieć to większe porcje, ale stosunek jakości do ceny i tak bardzo dobry.

Obsługa była bardzo dobra. Pan który nas obsługiwał chętnie opowiadał o szczegółach każdego dania i tworzył bardzo serdeczną atmosferę.

Szczerze to dziwimy się, że restauracja ma tylko Plate od Michelin Guide, bo my chętnie dalibyśmy jej gwiazdkę za tak wspaniałą kuchnię. Gwiazdki dać nie możemy, ale możemy i dajemy Odznakę Wesołego Bakłażana za wspaniały wieczór i doskonałe potrawy.

<center><div style="width:35%">
<img src="{{site.img_url}}/assets/img/odznaka_new.gif" alt="Odznaka Wesołego Bakłażana" height="100" width="auto" />
</div></center>



## Restauracja Copernicus otrzymuje: **243/250**
Link do restauracji [Copernicus]

Adres: Kanonicza 16,
Kraków

_Obrazek tytułowy: Łosoś jurajski_

[Copernicus]: http://likusrestauracje.pl/restauracje/restauracja-copernicus/
[bakłażany]: /about#baklazan
[bakłażanów]: /about#baklazan

