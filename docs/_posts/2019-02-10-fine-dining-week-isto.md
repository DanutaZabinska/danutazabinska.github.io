---
layout: post
title: Fine Dining w ISTO - *Katowice*
featured-img: Fine_isto
tags: Katowice Polska Fine_dining Fine_dining_week Restauracja Wesoły_bakłażan Śląsk Isto
---


Kolejny raz Degustująca Istota zawitała do Isto. Tym razem z okazji trwającego Festiwalu Sztuki Kulinarnej, Fine Dining Week.
Niesamowite, jak Isto potrafi zaskoczyć. Zaprezentowano dania z zakresu kuchni molekularnej, przygotowane z użyciem ciekłego azotu oraz agar agar.
Isto dzięki świetnej kolacji na najwyższym poziomie utrzymuje odznakę Wesołego Bakłażana.


<center><div style="width:30%">
    <img src="{{site.url}}/assets/img/posts/odznaka.gif" alt="Odznaka Wesołego Bakłażana" height="100" width="auto" />
</div></center>

Całość wydarzenia rozpoczął już tradycyjnie chleb, a właściwie 3 rodzaje chleba, podane tym razem z masłem posypanym pudrem
borowikowym. Chleb wypiekany na 21 letnim zakwasie. Istocie najbardziej smakuje czarny, piękny Graham wypiekany z dodatkiem palonego
pora.
<br />&ensp;&ensp;&ensp;

<center><div style="width:65%">
    <img src="{{site.url}}/assets/img/posts/kuleczki_serowe.jpg" alt="Kuleczki serowe w panierce" height="200px" width="40px" />

    <font size="2">
        Jako Amuse-bouche (czekadełko) podano świetne, rozpływające się w ustach kuleczki serowe w panierce. Była to mieszanka serów
        owczych o intensywnym wędzonym smaku, obtoczona w bułce tartej również ze wspomnianego wyżej pieczywa.
    </font>
</div></center>
<br />
Następne danie było także bardzo serowe. Istota rozsmakowywała się w delikatnych ravioli, które otaczał maślany, niesamowity sos
(Uwaga! znowu trudne słowo :-P) Beurre Blanc. Świetna kompozycja smakowa.

<br />&ensp;&ensp;&ensp;
<center><div style="width:65%">
    <img src="{{site.url}}/assets/img/posts/risotto_buraczane.jpg" alt="Risotto buraczane" height="200px" width="40px" />

    <font size="2">
        A oto kryształki sera koziego zrobione przy użyciu ciekłego azotu. Cudownie chłodne i słone, doskonale komponowały się z
        buraczanym smakiem risotta. Całość podkręcał chrupiący, przypieczony topinambur. Dodatkowo otaczała risotto oliwa lubczykowa,
        ale dla Degustującej Istoty była zbyt intensywna w smaku, albo po prostu Istota za lubczykiem nie przepada.
    </font>
</div></center>
<br />&ensp;&ensp;&ensp;
Po risotto Istota miała zjeść krem ze skorzonery, ale nie było jej dane. Troszkę smutno, jeśli kilka tygodni wcześniej przekazuje
się precyzyjne informacje o alergenach, to człowiek myśli, że zje to, co było podane w proponowanym menu, albo lekko zmodyfikowane.
Również, to samo spotkało deser. Na plus Istota powie, że podano inne dania, które były bardzo dobre.



<br />&ensp;&ensp;&ensp;
<center><div style="width:65%">
    <img src="{{site.url}}/assets/img/posts/golabek.jpg" alt="Gołąbek" height="200px" width="40px" />

    <font size="2">
        Daniem głównym był gołąbek z włoskiej kapusty z kaszą jęczmienną. Podany z cudowną przypieczoną kapustą kiszoną.
        Jej smak był genialny, powinni takie chipsy sprzedawać. Gołąbkowi towarzyszył jeszcze przypieczony boczniak
        oraz poszetowe jajko. Jajko było również doskonałe, kremowe, ścięte, ale nie mączyste.
    </font>
</div></center>
<br />&ensp;&ensp;&ensp;

Mimo tych wszystkich świetnych dań, Degustującej Istocie podobał się najbardziej Intermezzo w postaci malinowych kuleczek
zaserwowanych na lodzie. Kelner już przy stole nalewał ciekły azot, który tworzył mgłę otaczającą te śliczne, różowe kuleczki
leżące na złotych łyżkach. Piękne!

To była wspaniała przygoda w Isto, pomimo tej niedogodności ze względu na alergeny.


### Podsumowanie :
1. Smak potraw: **50/50** - genialny smak, ciekawe połączenia struktur i temperatur
2. Prezentacja potraw: **30/30** - piękna, przemyślana, zaskakująca
3. Atmosfera: **30/30** - bardzo miła, spokojna
4. Wystrój/czystość: **30/30** - czysto i elegancko
5. Obsługa: **25/30** - profesjonalna i uprzejma, mały minus za lekką panikę przy historii z alergenami
6. Stosunek jakości do ceny: **50/50** - cena ustalona z góry przez festiwal
7. Podejście do komplikacji żywieniowych: **20/30** - minus za nie uwzględnienie wcześniej przesłanych alergenów,
ale plus za ogarnięcie sytuacji tak, aby Istota nie wyszła rozczarowana.

## W sumie ISTO otrzymuje punktów: **235/250!**
Link do [ISTO]

Strona Isto, ani ich profil fb, nia nadążają za wydarzeniami, jakie dzieją się w restauracji.
Degustująca Istota radzi dopytywać się na miejscu, albo telefonicznie. Jak w końcu wydarzenie się pojawi, może nie być
już wolnych stolików.

Adres:
Aleja Roździeńskiego 1A, Katowice

_Obrazek tytułowy: Cudowne malinowe kuleczki_

[ISTO]: http://www.isto.com.pl/