---
layout: page
title: O Degustującej Istocie
permalink: /about/
translated: true
---
Degustująca Istota chodzi sobie razem z innymi Degustującymi Istotami po restauracjach.
Jada w nich, zdjęcia robi a potem opisuje, co degustowała. 

Zawodowo też testuje, tylko, że oprogramowanie. Jest inżynierem do spraw zapewniania jakości w branży IT.
Mieszka na Śląsku. Sympatyzuje z kuchnią roślinną, ale nie jest wegetarianką. Szczególnie uwielbia
Sztukę kulinarną Fine Dining i kuchnię molekularną. 

### Dlaczego Bakłażan?

Z jednej strony dlatego, że uważam go za jednego z mniej docenianych warzyw, a kryje on w sobie niesamowity
potencjał. W wielu restauracjach spotkałam się z zupełnym niezrozumieniu jego smaku i złym przygotowaniem.
Został on więc symbolem mojego bloga, jako warzywo dobrze pokazujące zdolności Szefa Kuchni. 

Z drugiej strony, uważam, że śmieszny jest ten degustujący bakłażan. I chciałam dodać trochę humoru, aby blog w którym 
piszę najczęściej o luksusowych i eleganckich kolacjach w stylu Fine Dining nie był zbyt pretensjonalny i sztywny. 
W końcu nawet jedząc w restauracji z gwiazdkami Michelin Guide chcemy pysznie zjeść i dobrze się bawić, a nie siedzieć
spięci, jak na egzaminie.


### Po co piszę ten blog?
 
1. Dla siebie:
   Bo mam słabą pamięć. Kocham pyszne jedzenie i chcę móc zapamiętać,
    co i gdzie jadłam, jakie to było pyszne, albo i nie ;) 
   oraz który z Szefów Kuchni te dania przyrządził.  

2. Dla ludzi, którzy szukają dobrej kuchni:
Przy okazji upubliczniając swoje zdanie o restauracji/daniach chciałabym się przydać tym,
co szukają poleceń dobrych restauracji. Albo szukają inspiracji dla własnych szaleństw kulinarnych.

3. Dla Szefów Kuchni i restauracji:
Czasem zarówno restauracje, jak i Szefowie Kuchni, zwłaszcza w restauracjach typu Fine Dining, ale nie tylko, proszą
o feedback. Staram się, aby moje uwagi były jak najbardziej merytoryczne i jak najmniej emocjonalne. 
Niestety, wychodzi różnie. 
I jeśli ktoś poczuł się urażony moimi słowami to z góry przepraszam. Nie było to moim zamiarem.
Zdaję sobie sprawę ile wysiłku i zaangażowania wymaga praca w restauracji.

4. Nie dla pieniędzy: 

Nie piszę treści sponsorowanych. Nie zarabiam na prowadzeniu bloga, jest to wyłącznie moje hobby na które przeznaczam sporą
część domowego budżetu :D Menu degustacyjne potrafią kosztować niesamowite pieniądze, ale jeszcze żadnego nie żałowałam.

Jak oceniam?

### Kryteria oceny:
1. Smak potraw i technika wykonania
2. Prezentacja potraw
3. Atmosfera
4. Wystrój/Czystość
5. Obsługa
6. Stosunek jakości do ceny
7. Kreatywność/Wizja

Maksymalnie restauracja/bistro/bar może otrzymać 250 pkt.

<a name="baklazan"></a>
### Dodatkowo oceniane są potrawy.
Danie może dostać od 0 do 5 bakłażanów.
* 0 bakłażanów - nie jadalne
* 1 bakłażan - da się zjeść
* 2 bakłażany - dobre
* 3 bakłażany - pyszne
* 4 bakłażany - wspaniałe
* 5 bakłażanów - fenomenalne, zaskakujące, genialne!

### Odznaczenie specjalne
Odznaka wesołego bakłażana - najwyższe wyróżnienie. Nadawane moim ulubionym potrawom albo resutauracji
w której Degustująca Istota się zakochała.


<center><div style="width:40%"><img src="{{site.img_url}}/assets/img/odznaka_new.gif" alt="DegustującaIstota" height="602" width="auto" />
</div></center>

### Tagi
Pod każdym artykułem znajduje się lista tagów, dzięki którym Degustująca Istota pogrupowała wpisy.
Tagi: Michelin_guide oraz Gault_Millau są umieszczone przy restauracjach, które zostały wspomniane w tych
przewodnikach.

### Techniczne informacje
Zdjęcie na stronie głównej Degustująca Istota zrobiła w restauracji Babel w Budapeszcie.
Logo Degustującej Istoty wykonała @dranka.
Blog Degustującej Istoty oparty jest na podstawie motywu [Sleek], który używa statycznego generatora stron [Jekyll].
Blog żyje i rozwija się dzięki pomocy genialnego programisty, autora bloga [WriteOnly].
Jak masz ochotę, to możesz napisać mail do [Degustującej Istoty](mailto:{{site.email}}).
Dla tych, co nie używają klienta poczty: degustujaca.istota@gmail.com.
Jednak Istota poleca kontaktować się przez jej fanpage na facebooku lub Instagramie - odpisze tak szybko, jak to możliwe.
Redaktorem Degustującej Istoty jest Danuta Żabińska.

[Sleek]:https://janczizikow.github.io/sleek
[Jekyll]: https://jekyllrb.com
[WriteOnly]: https://www.writeonly.pl
